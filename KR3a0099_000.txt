# -*- mode: mandoku-view; -*-
#+TITLE: 榕壇問業
#+DATE: 2015-08-24 23:01:13.585922
#+PROPERTY: ID KR3a0099
#+PROPERTY: BASEEDITION WYG    
#+PROPERTY: JUAN 提要
<pb:KR3a0099_WYG_000-1a>¶
欽定四庫全書　　　　　子部一¶
　榕壇問業十八卷　　　　儒家類¶
　　提要¶
　　　　(臣/)等謹案榕壇問業十八卷明黄道周撰道¶
　　　　周有易象正已著録此編乃其家居時講學¶
　　　　之語考道周自崇禎壬申削籍歸石養山守¶
　　　　墓是年講學于浦之北山越二年甲戌夏始¶
　　　　入郡就芝山之正學堂為講舍至乙亥冬以¶
<pb:KR3a0099_WYG_000-1b>¶
　　　　原官召用始罷講故此書起甲戌五月至乙¶
　　　　亥仲冬者凡十六卷其十七卷有云丙子春¶
　　　　者則道周已罷講還家取他方友人書牘問¶
　　　　難之詞當時未即答者續為發明綴入其十¶
　　　　八卷則同年蒋徳璟所問之詞道周屬諸弟¶
　　　　子代答間亦𠂻以已説併以徳璟原問十八¶
　　　　條附録于後其書毎卷分載所編弟子姓氏¶
　　　　卷之前後道周復各綴以題識其大㫖以致¶
<pb:KR3a0099_WYG_000-2a>¶
　　　　知明善為宗大約宗法考亭而益加駿厲書¶
　　　　内所論凡天文地志經史百家之説無不隨¶
　　　　問闡發不盡作性命空談盖由其博洽精研¶
　　　　靡所不究故能有叩必竭響應不窮雖詞意¶
　　　　間涉深奥而指歸可識不同于禪門機括幻¶
　　　　窅無歸明人語録每以陳因迂腐為博學之¶
　　　　士所輕道周此編可以一雪斯誚矣乾隆四¶
　　　　十六年十一月恭校上¶
<pb:KR3a0099_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
