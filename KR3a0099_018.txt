# -*- mode: mandoku-view; -*-
#+TITLE: 榕壇問業
#+DATE: 2015-08-24 23:01:13.934757
#+PROPERTY: ID KR3a0099
#+PROPERTY: BASEEDITION WYG    
#+PROPERTY: JUAN 卷十八
<pb:KR3a0099_WYG_018-1a>¶
欽定四庫全書¶
　榕壇問業卷十八¶
　　　　　　　　　　　　明　黄道周　撰¶
去日苦多也得一堂講論殊難程伊川云不啼哭底孩¶
兒誰抱不得子産遇叔向仲尼遇晏嬰王子晉遇師曠¶
終日談道搬之不倒吾被蔣先生一問啞得百日也洪¶
尊光云鑿山甚易得玉殊難蔣先生偶蹴龍宫吾門何¶
必自移寳藏乎某云自某談論以來風過樹翻無人復¶
<pb:KR3a0099_WYG_018-1b>¶
看落葉蔣先生纔拈一枝覺樹樹紅酣山山碧戰也四¶
坐寂然某云此處不發憤那得樂來前日為誰開此難¶
端儘成罪過尊光云問吕而徳看而徳云前日為夫子¶
誕辰請敎蔣先生惹得此問以此罪過不從蔣來不從¶
諸生却自夫子生下帶來某為&KR0719;然試請而徳一一舉¶
似而徳因舉蔣一問云益稷臯䕫生值重華皆有三十¶
年學問繇今思之其嚮用當在五十餘歳苐不知所學¶
何事彼時山經未作苗譜稀傳律例樂書豈有定本無¶
<pb:KR3a0099_WYG_018-2a>¶
迺天人參半抑從心性透𤣥某云試問吳雲赤看雲赤¶
云包羲六佐通隂陽海陸之書軒轅七輔明存亡治亂¶
之級如無文字則法敎不章如有𫝊言則神明破漏神¶
農半生七十二戰黄帝階下五十四賢論棄甲已自如¶
山若著書何難成塚述而好古萬古上是此述而先進¶
從今千嵗餘亦此先進只借心性做箇簡紙天人做箇¶
漆丹益稷臯䕫只是學堂弟子勿復問他髫齓勝衣而¶
徳云契不某云天人亦做得簡紙心性亦做得漆丹參¶
<pb:KR3a0099_WYG_018-2b>¶
半透𤣥蔣公已自説破從今好古誰是真本蘭亭譬如¶
今人讀書將使後世謂今人無書可讀也而徳云如此¶
則何處著落某云璿璣玉衡隨山刋木芻蕘鹿豕是諸¶
賢真正行卷而徳云如何不到精一本上某云此本已¶
是畫圖畫師何曾盤礴¶
而徳又舉蔣再問云文王五止具一部圖書此便是易¶
有太極若於太極外更加無極便入老莊即於卦象外¶
另圏太極亦非羲皇初筆否某云試問鄭孟儲孟儲云¶
<pb:KR3a0099_WYG_018-3a>¶
前日論説已遍又為朱陸重炊箕子九疇備有五方文¶
王五止初非一畫白虎通略舉義類得其大端易卦驗¶
得其標瀾遂流方術要如父木君火之説未免偏枯圖¶
左書右之旋均有順逆既有順逆便有兩畫六變三乘¶
只是一圏且如三讓之餘不説兄弟嗣徽之裔不道夫¶
妻圖則兄弟同居書則長㓜有序聖賢只是身體圖書¶
未嘗口談河洛若論口談何嘗識得作睿中央便是聖¶
人之於天道也而徳云蔣公只是看象此又分爻蔣公¶
<pb:KR3a0099_WYG_018-3b>¶
為濂溪發藥此并為京郭下鍼可亦契不某云蔣公欲¶
認羲皇初筆若論初筆漆枯兎秃已在兄弟九首之前¶
又舉蔣問云中庸是舟一善是柁如無柁匠祇是岸横¶
一貫如樹學識如花徒取花師終同繒剪某云衆看蔣¶
公虚心體道如此等語寘之誰復闗心一經烹鎔香光¶
四照誰復看書能如蔣公者而徳云人見吾門説性在¶
止善開手已是迂儒又見吾門談道常有聲光亦疑枝¶
葉不想瞿曇説善到隱怪路上是有柁無舟秀才説學¶
<pb:KR3a0099_WYG_018-4a>¶
在文章裏去是有花無樹也某云搯舩上岸亦是别路¶
神通剪綵上燈亦是心花所造如不信得兩極通天終¶
是敗舟落葉¶
又舉蔣問云阿難徵心似與吾儒不别只欠戒懼一著¶
耳吾儒自割卧榻聽二氏鼾睡若以心論統在天命範¶
圍某云而徳看蔣公論心與二氏論心果有差别抑無¶
差别而徳云吾門説戒懼伊説無怖只是此處差别前¶
輩亦云不攻二氏二氏自滅如鬼打鼓舉槌與他鼔聲¶
<pb:KR3a0099_WYG_018-4b>¶
不作某云試問洪尊光看尊光云月自不殊因眼異色¶
既有異眼亦生異舌孟子説不動心告子亦説不動心¶
同一輪車有生有死詩説皇皇后帝佛説衆鬼夜叉同¶
一空中有精有怪吾儒戒懼只是仁人孝子事親事天¶
之常如無此心只是鬼奴風犢之無畏敬有所恐懼正¶
是明凈天中辨出雷根雹子如是無風無雨何人不説¶
天晴某云疾雷破山晴天自在漏光滅火整頓衣冠終¶
是蔣公看得明悉尊光云天命範圍依然鶻突此間聞睹¶
<pb:KR3a0099_WYG_018-5a>¶
斷不傍人¶
又舉蔣問云周公驅虎豹犀象后䕫舞百獸鳳凰論他¶
性學本無精粗然於苗頑殷頑反都棘手將繇人不如¶
物抑亦頑不易廉盡性爐中决無後先走作某云試問¶
吕而逺看而逺云蔣公此意似從丘隅伐木感發得來¶
盡性爐中只是人灰難度人能如鳥猶是百分中人鳥¶
得如人已是千分靈鳥飛廉惡來力格猛獸不足以服¶
朝渉之心許孜郭文仁孚異類不足以通時賢之志聖¶
<pb:KR3a0099_WYG_018-5b>¶
人意思只是千古上下頑懦難起耳重華五十年不格¶
父母卒藉帝壻之功西周十五世不靖寳龜終資斧斨¶
之力為此性爐終難息火只將心目全付交盤如是已¶
外有人人外有物于田不必號泣待旦不用仰思也獸¶
惡網羅却是惡人性惡民憎其上只是憎他習深苗頑¶
之侮慢自賢殷頑之知疵反鄙却是人人都有聖賢之¶
心虞廷之弊羽頓干文公之破斨缺斧只是此心不敢¶
與鳥獸同道萬勿外頭錯怪人物莫從這裏輕别精粗¶
<pb:KR3a0099_WYG_018-6a>¶
某云蔣公亦是此意而徳云蔣公説無先後走作便是¶
一盡俱盡也某云黎民於變四方是遒此間豈論丹鳥¶
赤烏又何處胡飛亂走¶
又舉蔣問云七百歸獄三千出宫片刻事震動天下布¶
衣身中亦有此一種消息先生救華亭三疏解遼環萬¶
言自是斬蛇㫁蛟手段縂之覷得一官七尺輕欲騐歸仁看¶
此一日某云此是拔劍驅蠅何嘗動得天下杜子美之¶
救次律李青蓮之贖令公在聖海瀾中如勺鹽水吐此¶
<pb:KR3a0099_WYG_018-6b>¶
勺水不成陂池何處是真種消息試問黄共爾看共爾¶
云太原發蹟一半是要成家神武掛冠七分是要拔宅¶
都有慾在那得能仁仁者無慾不是半夜踰城便是一¶
朝斷臂管夷吾九合一匡民到于今受賜夷齊餓於首¶
陽民到于今稱之一家靠才一家靠節猶未盡得一日¶
之力吾門只是問心未嘗問世任他半去半來我自獨¶
克獨復莫説此是大綱未到節目也某云梧桐一葉驚¶
秋此是天下歸根時候雪裏野梅放眼此是妙華結子¶
<pb:KR3a0099_WYG_018-7a>¶
縁由信得過者云是天分從心信不過者云是神明䕶¶
力莫聽蔣公從臾太過¶
又舉蔣問云聖門七十二子個個中人宋儒却言佛門¶
祖師個個竒偉豈為澹收不住正恐耳食者便云文殊¶
普賢騎得象王壓倒四科也某云白日衆眼自明中夜¶
吹燈莫説此事不消再論且問鄭非愈看非愈云任他¶
騎得象王終是獠頭鬼面吾門三尺不道桓文¶
又舉蔣問云二南非南國乃南風義取薰解本諸舜然¶
<pb:KR3a0099_WYG_018-7b>¶
塗山氏女始作南音則南之義兼本諸禹管子未為二¶
南故有三歸房杜諸公總是面牆難道人豪無數皆坐¶
不讀闗雎某云程正叔蘇和仲尚坐不讀闗雎何况别¶
個而徳云何某云試問朱君薦看君薦云參差荇菜左¶
右采之南有樛木葛藟纍之程蘇皆未有此意而徳云¶
正叔初直講到處見宰執言路和仲與賢士夫相處極¶
有情愫豈不是采荇縈藟君薦云此是一徳相求上事¶
不闗體面黨與他於此處雖不牽帶尚未分明也而徳¶
<pb:KR3a0099_WYG_018-8a>¶
云元晦浙東糾唐三疏恐亦不讀闗雎某云豈不夙夜¶
謂行多露既有士民遮訴此事亦難輟手而徳云上有¶
王淮乖異之心下有同父離間之口雖速我訟亦不女¶
從如何參看某云兄輩看書漸細如某所云只道求之¶
不得寤寐思服是發憤忘食上事窈窕淑女琴瑟友之¶
是樂以忘憂上事周孔行徑只在此處覃精鵲巢鳩居¶
猶是後人事業君薦云如何是後人事業某云周公東¶
征召畢居守仲尼促駕顔子安絃人人如此便是一家¶
<pb:KR3a0099_WYG_018-8b>¶
何患幹不得事業¶
又舉蔣問云夏時本遵堯厯自商周秦至漢文景皆用¶
之只以所建頒朔周書曰夏數得天百王所同革命改¶
正以垂三統至於敬授民時巡狩祭告猶自夏焉周公¶
原不變四時之名孔子恐無改周公之理行夏時只是¶
行夏小正以為燮理隂陽之本如春行冬令則水秋行¶
夏令則旱明堂政事原與洪範相闗某云西漢不信左¶
氏未嘗不信春秋公穀不疑周時後儒苦稱夏月似亦¶
<pb:KR3a0099_WYG_018-9a>¶
習於所見不得無駭所聞前日講之甚明試問林朋䕫¶
看朋䕫云周公創改夏時似亦經怪仲尼憲章近代反¶
覺尋常不信三家舊𫝊且看十二公經僖公十年冬大¶
雪如是夏月雪何足書襄公廿八年春無冰若逢寅後¶
豈有冰理僖公三十三年冬十二月隕霜不殺草明是¶
亥月稱陽定公元年冬十月隕霜殺菽明是隕蘀豆熟¶
春秋自本周憲後人習見夏時竹書既有時訓又以周¶
月命篇意義膚庸徒成破綻所稱日起牽牛已非天黿¶
<pb:KR3a0099_WYG_018-9b>¶
之首若云杓指中氣亦乖積差之原想在周人别有閏¶
法所以五載常正三春今如閏不變月便有二丑二寅¶
若使卻移歳終即是三正遞建調劑之精非夷所及豈¶
有周公不識閏餘歳朔反令後輩錯指四立二分如云¶
小正諸書决難精於時訓月令向使百王同用何必顓¶
云行夏之時想在列國暗行夏厯仲尼見之已為逮菑¶
所以確然首舉春王不顧時人私稱古厯依經據傳勿¶
傍他書漫向羲和重敶七月¶
<pb:KR3a0099_WYG_018-10a>¶
又舉蔣問云雅有五際風頌宜亦有之唯商魯寥寥頗¶
難推算若六笙九夏果否缺殘束廣微補亡固非劉原¶
父以為有聲無詞聲從詞生似無無詞有聲之曲或以¶
天保當南陔常棣當華黍伐木當崇丘菁莪當由儀如¶
以時邁為肆夏執競為樊遏之類而併以思齊當齊夏¶
行葦當族夏其説亦似可通紫陽故掃詩序雖屬邊見¶
即如詩説詩傳亦是商賜優伶某云談詩不廢舊説所¶
以泝逺知風古意尚可推求何妨以經嫓傳鄭夾漈時¶
<pb:KR3a0099_WYG_018-10b>¶
有錯綜嚴坦卿亦自明白朂之既有講求且問朂之看¶
朂之云黄圖説詩有三百十二篇以當日軌消長各六¶
益巧言之何人斯為實數三百有六損何人斯以去商¶
頌為二百九十有九日月循行經理百世决非後世所¶
得動移然聞師説若尋崇丘由儀諸篇即在南山蓼蕭¶
之内則南陔諸篇初未曾缺傳其序者不容獨遺其文¶
得其聲者不容并失其字即以魚麗序次何殊酌桓賚¶
般之文豈必取材天保而上彤弓而下至如斯干之非¶
<pb:KR3a0099_WYG_018-11a>¶
新宫楚茨之非肆夏年久樂湮無徵孰信六笙九夏儻¶
亦存其微言不必施諸鐘鼔矣五際諒非宣經聖門亦¶
無顯説如有暇日尚勞仰觀既明三垣九野之談可廢¶
六笙九夏之辨尋聲依永稱容明體自是申毛後乘何¶
煩蔣老推求某云蔣公此道博深别須見他求其堂室¶
又舉蔣問云三禮分彚立例凖小學大學繋辭雜卦以¶
為全書儘是快事惟樂律黄鍾三寸九分與九寸尚無¶
確論黄鍾一誤諸律全差京房六十律錢樂之三百六¶
<pb:KR3a0099_WYG_018-11b>¶
十律均似蛇足請合太𤣥新書元聲正聲諸説為樂全¶
經與三禮並懸宇宙某云蔣公發此𢎞願為天地開目¶
太𤣥得領樂書是子雲爽籟然于鍾律實未分明何處¶
下手試問唐伯玉看伯玉云此道洞璣講之甚明無人¶
體㑹律起一尺二寸截其隂陽以為上下二宫故有夷¶
則之上宫黄鍾之下宫分統十二故有百四十四律自¶
京房至鄭世子無人覷破徒謂淮南吕韋横起疑端耳¶
周公製律以尺取晷冬至日晷一尺五寸六分夏至日¶
<pb:KR3a0099_WYG_018-12a>¶
晷一尺五寸合此十二以為律本益上則損下益下則¶
損上律有隂管吕有陽筩分百二十進退其間三萬九¶
千絲八千一百釐是一是兩是五是十夫子談之廿年¶
無人肯信枉令諸儒聚訟經年也禮書自是晦翁遺意¶
吳㓜清業有定本樂書備在文圖如是不信周公製律¶
之原且勿復談古今鍾吕之事某云此道吾雖屢説實¶
不分明前在京師説律即是厯幾為闇儒唾煞今日談¶
之又自夢夢亦是此道分數未得昌揚也¶
<pb:KR3a0099_WYG_018-12b>¶
又舉蔣問云古厯多疏後厯漸宻議者謂至元郭守敬¶
而盛亦至元而衰近以日食刻數不合將大統囘囘西¶
域滿城四厯并較各驗食圖亦多錯出不知古厯之踈¶
何以反得敬授精意黄圖自在太𤣥經世之上定有南¶
針某云此道都非一口所吐劉歆僧一行如在今日與¶
之談道便有分曉若與郭太史商量亦有同異耳盧肇¶
不識夏潮云是日光所迫北人不見南極便云地下無¶
星若説易即是厯枉被拘儒惱死也此道講之亦二十¶
<pb:KR3a0099_WYG_018-13a>¶
年無人肯㑹試問唐君璋看君璋云易起六變以成十¶
八地行天周各有餘分交㑹之端起於直爻月行爻中¶
與日相薄歳十三週積餘微至至六十歳以得食始五¶
百一十一歳以得㑹終六千一百三十二月以通贏縮¶
凡易倍竪一百二十有八以四周之以三割之弧背弦¶
矢十三强半以度月規而交食晦朔與爻相值隂陽死¶
生判於爻中小之當辰大之當歳自有易來未之能舉¶
也三統大衍粗發其端譬之太倉稍颺粒米今日便舉¶
<pb:KR3a0099_WYG_018-13b>¶
全囷示人無人信得西洋空竊蒙古之緒滿城又揚郭¶
史之波比較食差以增損杪法虛立損益以追提食分¶
縱曰得之久必旋迷近亦數年豈能必世吾門不作長¶
厯可通三年不靠一家可包衆厯想亦古有此法可惜¶
今無能徵蔣公以是相推何不當前直闡某云七聖未¶
嘗作厯刻漏何當春秋道有明時吾不藏頭道有行時¶
吾不掩尾可惜繡敝説未開鍼¶
又舉蔣問云建文之後為革除帷幄者極多土木之變¶
<pb:KR3a0099_WYG_018-14a>¶
以逃囘命官者不少齊黄曹鄺既不足談篤信學道一¶
章恐當竟屬新建但云過去聖賢初無呆事留與後生¶
恐逗出鄉原甘草一路某云周則豈敢而徳云王新建¶
恐亦未到篤學善道田地某云篤學善道是潛龍上人¶
新建遭時遇主已在飛躍之間無一潛字飛躍不得試¶
問楊玉宸看玉宸云張子房李深源劉誠意都得到此¶
王景略猶有富貴之心也¶
又舉蔣問云帝堯元年經世推為甲辰今依竹書定為¶
<pb:KR3a0099_WYG_018-14b>¶
丙子堯在位百年依經世起甲申則舜元年己未中間¶
隔世幾於三紀不如竹書丙辰之去己未正可三年獲¶
麟迄今二千三百餘年素臣自多苦無闕里豈真子輿¶
結䜟長作秦人閏冬某因再問謝有懐有懐云共和以¶
上世譜無稽竹書丙子經世甲辰均之囈説約略賢才¶
或泰或否子輿之去黨錮黨錮之去河汾河汾之距濂¶
洛五百上下巳自難齊繩以文孔之年亦可六百餘歳¶
聖賢立身須是後天而老如為世數所囿猶是食氣中¶
<pb:KR3a0099_WYG_018-15a>¶
人不知羲皇前頭可得幾個甲子疏仡上下聞見何家¶
且請蔣公題其闕里某云蔣公此意實是難承生值開¶
闢前闗莫問斗虹後路啼麟笑鳳果是不祥¶
又舉蔣問云世間無一物不是日光串透人心頭學問¶
如一片日纔能貫串六虛透徹上下第虞日有中昃還¶
須歩歩看取扶桑某云蔣公防人厭倦也此一片日在¶
天地中原無蚤暮人為天地所隔自不見日其實日光¶
無一刻子不貫心眸而徳云如此日光猶是外鑠不是¶
<pb:KR3a0099_WYG_018-15b>¶
特地光芒某云天命謂性性非外來心中是天天何漏¶
處試問王千里看千里云天地隔不得日日行地下夜¶
氣勾萌血肉隔不得心心行體中醉夢自覺譬如無地¶
日當倍明假使無身心當倍妙也某云某猶未學到此¶
舉似蔣公當為發粲¶
又舉蔣問云聖人雖遇小事於三才不靠一家還靠自¶
家耳到得自家作主更無三才某云蔣公敎我隂陽剛¶
柔仁義在人性中只是一中認得中字何須隂陽剛柔¶
<pb:KR3a0099_WYG_018-16a>¶
仁義而徳云此説靠不得知微知彰知柔知剛猶怕三¶
立無一是處無血皮中奈何下砭某云試問楊峻人看¶
楊峻人云六爻總是一卦三才俱是自家粹精見性旁¶
通見情只此性情與天地合徳日月合明鬼神合撰不¶
是太虚中間更無隂陽剛柔仁義也某云某説底錯賴¶
峻人分曉而徳又云只靠自家此間何能無倚有膽有¶
識亦未到聖賢田地某云聖人何曾無膽無識靠中而¶
存靠和而行靠虚而游靠實而成如此獨立始能不懼¶
<pb:KR3a0099_WYG_018-16b>¶
不懼始能無悶無悶始能無倚楊峻人云不長夏以革¶
不大聲以色不識不知順帝之則此處還靠甚麽某云¶
亦還有帝則在峻人云有物有則亦不靠人順帝之則¶
亦不靠天則地之道亦不靠地三極中間一則命貫此¶
命貫者的是何物蔣公直云自家所謂誠是自誠道是¶
自道某云生平讀書只有此處未能直領賴諸友剖析¶
分明¶
又舉蔣問云虞舜盡孝夫子知天皆費五十年工夫文¶
<pb:KR3a0099_WYG_018-17a>¶
王受命亦在中身大衍一闗實百聖千賢上下證果向¶
後六十耳順受者彌虚九十五耳提强益不息千二百¶
歳崆峒問難剖出隂陽原委乃能與日月參光如此精¶
進十分始信生曉之無祇歸小慧學無厭倦坐證長生¶
而徳云蔣公善祝孔蘧以來未有這段學問召畢吕散¶
皆百餘歳不知中身與誰周旋作如許學問伯玉磋磨¶
於尼父衞武提㩦於張仲亦皆半百之年尚云知非寡¶
過河汾十五而為人師二程四十而擁臯比以視學易¶
<pb:KR3a0099_WYG_018-17b>¶
得無太蚤某云人寡過最難唯有力學可以自勉顔淵¶
不貳即三十不以為夭彭祖多慾即八百不以為壽羅¶
期生云蔣公既説大衍一闗是千聖證果則五十學易¶
的是如何參㑹某云人生百年卧消其半只餘五十任¶
是現前百歳亦要再加五十工夫虞舜文王仲尼蘧瑗¶
皆於此處領得一半工夫任是聖賢全副精神亦無全¶
副受用做得一尺成得五寸若到此闗便當證果雖是¶
仲尼蘧瑗包管不住若過此闗不能證果雖是岐黄彭¶
<pb:KR3a0099_WYG_018-18a>¶
老夕死為難認得此闗是理是數是工是用若得一百¶
便成二百子瞻所云若得七十年便是百四十也繇夫¶
子看來千年工夫亦只是五百成就學到天理淨盡尚¶
有小過難除莫道五十知非便是終身不貳也任對蔣¶
公一一舉似勿從紙上看作諛詞¶
翌日朱伯勤從浦中至翻閲諸義因問蔣公發如許問¶
何者是蔣公大意某云不厭不倦則可謂云爾是蔣公¶
大意又問吾門如許條答何者是吾門大㫖某云忘食¶
<pb:KR3a0099_WYG_018-18b>¶
忘憂不知老之將至是吾門大㫖伯勤又問蔣公所見自¶
十二卷以上撮領提綱備聞妙緒自十二卷以下魯生¶
肇中所緝之明博石星賡穆所記之精微朂之而徳重¶
收之簡至理過百條文逾五萬若要請正如何裁取某¶
云任看山山樹樹仍是老至倦來一部易書只領得乾¶
乾終日於時王豐功陳無涯在坐某謂伯勤問他豐功¶
云衞武公學問老成抑戒一篇四百七十字字字坤道¶
臯陶哲惠生知九徳一章綜貫十八言言言互體如何¶
<pb:KR3a0099_WYG_018-19a>¶
專領乾爻某云不是用九那得乾元惟其乾乾所以抑¶
抑陳無涯云夙興夜寐洒埽廷内惟民之章此處便是¶
强恕而行抑是致知格物簡而廉剛而塞强而義此處¶
若有一念隂柔亦是不知不止大家講貫末後分明儘¶
在兩老身上某云無涯教我任對蔣公一一舉似勿從¶
紙上看作諛詞¶
　是日丙子歳二月九日也某馬齒五十有二㑹中諸¶
　賢請宫庶若椰先生提耳為贈若椰翻諸問業揚糠¶
<pb:KR3a0099_WYG_018-19b>¶
　簡寳得十八條初示聞道之艱難末示成徳之不易¶
　叮嚀告誡於孔蘧寡過之年所以裁成吾黨垂引來¶
　哲不為少矣因録若椰先生問義篇次如左¶
　榕壇十八問(附/)¶
人報君親雙斷後天排雲水兩空痕㓜平黄先生壬申¶
誕日詩也上既深知㓜平首俞召用推車過霹靂又得¶
滂沱吐舌䑛青天寧憂虎豹屬五十加年之旦正三千¶
遶座之時漳潮諸賢以璟幸托三同雌長數月逺來授¶
<pb:KR3a0099_WYG_018-20a>¶
簡遜謝未能聊就榕壇敎鐸詮叩膚疑以當席茅下風¶
之拜¶
問益稷臯䕫生值重華想皆有三十年學問繇今推之¶
其嚮用當在五十餘歳第不知所學何事彼時山經未¶
作苗譜稀傳律例樂書豈有定本無迺天人參半抑從¶
心性透𤣥¶
問文王五止具一部河圖洛書此便是易有太極若于¶
太極外更加無極便入老莊即于卦象外另圏太極亦¶
<pb:KR3a0099_WYG_018-20b>¶
非羲皇初筆否¶
問中庸是舟一善是柁如無柁匠祇是岸横一貫如樹¶
學識如花徒取花師終同繒剪¶
問阿難徵心似與儒門不異只欠戒懼一著耳吾儒自¶
割卧榻左右間聽二氏鼾睡若以心論統在天命範圍¶
問周公驅虎豹犀象后䕫舞百獸鳳凰論他性學本無¶
精麤然於苗頑殷頑反都棘手將繇人不如物抑亦頑¶
不易廉盡性爐中决無先後走作¶
<pb:KR3a0099_WYG_018-21a>¶
問七百歸獄三千出宫片刻事震動天下布衣身中亦¶
有此一種消息先生救華亭三疏解遼環萬言自是斬¶
蛇斬蛟手段總之覷得一官七尺輕欲驗歸仁看此一¶
日¶
問聖門七十二子箇箇中人宋儒却言佛門祖師箇箇¶
竒偉豈為淡收不住正恐文殊普賢輩耳食者以為騎¶
得象王獅子便足壓倒四科也¶
問二南非南國乃南風義本薰解蓋取諸舜然塗山女¶
<pb:KR3a0099_WYG_018-21b>¶
始作南音南之取義似兼取禹否管子惟未為二南故¶
有三歸房杜諸公總是面牆難道人豪無數皆坐不讀¶
闗雎¶
問夏時本遵堯厯自商周秦至漢文景皆用之只以所¶
建頒朔周書曰夏數得天百王所同革命改正以垂三¶
統至於敬授民時巡狩祭享猶自夏焉周公原不改四¶
時之名孔子恐無改周公之理行夏時只是行夏小正¶
以為燮理隂陽之本如春行冬令則水秋行夏令則旱¶
<pb:KR3a0099_WYG_018-22a>¶
明堂政事原與洪範相闗¶
問雅有五際風頌宜亦有之惟商魯寥寥頗難推算若¶
六笙九夏果否缺殘束廣微補亡固非劉原父以為有¶
聲無辭聲由辭生似無無辭有聲之曲或以天保當南¶
陔常棣當華黍伐木當崇丘菁莪當由儀如以時邁為¶
肆夏執競為樊遏之類而并以思齊當齊夏行葦當族¶
夏其説亦似可通要之無闗詩敎也紫陽故掃小序雖¶
屬邊見詩説詩傳恐亦商賜優伶¶
<pb:KR3a0099_WYG_018-22b>¶
問三禮分彚立例凖小學大學繋辭雜卦以為全書儘¶
是快事惟樂律黄鍾三寸九分與九寸尚無確論黄鍾¶
一誤諸律全差京房六十律錢樂之三百六十律均似¶
蛇足請合太𤣥新書元聲正聲諸説為樂全經與三禮¶
並懸宇宙¶
問古厯多疏後厯漸宻議者謂至元郭守敬而盛亦至¶
元而衰近以日食刻數不合將大統囘囘西洋滿城四¶
厯並較各驗食圖亦多錯出不知古厯之疏何以反得¶
<pb:KR3a0099_WYG_018-23a>¶
敬授精意黄圖自在太𤣥經世之上於易律參同定有¶
南鍼¶
問易八卦談兵師同人謙豫是御將要法坎離兩濟是¶
戰守古方今寵命空優惟聞左次號咷已久不變𠖇盱¶
而自醫巫閭抵賀蘭一帶地險盡為敵人飲馬之場山¶
海之守憊甚鬼方河套大寧空巢奉我濡尾尚賖無望¶
折首也不知敗局落在何爻即今推環應參何卦¶
問靖難之後為革除帷幄者極多土木之變以逃囘命¶
<pb:KR3a0099_WYG_018-23b>¶
官者不少齊黄曹鄺亦不足譚篤信學道一章恐當竟¶
屬新建但云過去聖賢初無呆事留與後生恐逗出鄉¶
愿甘草一路¶
問堯元年經世推為甲辰今依竹書定為丙子堯在位¶
百年百年外依經世當起甲申而舜元年為己未中間¶
虚位幾於三紀不如竹書可據獲麟迄今二千三百年¶
餘素臣自多苦無闕里豈真子輿結䜟長作秦人閏冬¶
問世間無一物不是日光串透人心頭學問精誠如一¶
<pb:KR3a0099_WYG_018-24a>¶
片日纔能貫串六虚透徹上下第虞日有中昃還須歩¶
歩認取扶桑¶
問聖人雖遇小事於三才不靠一家還只靠自家耳到¶
得自家作主更無三才¶
問虞舜盡孝夫子知天皆費五十年工夫文王受命亦¶
在中身大衍一闗實百聖千賢證果向後六十耳順受¶
者彌虚九十五耳提强益不息千二百歳崆峒問難剖¶
出隂陽原委乃能與日月參光如此精進十分始悟生¶
<pb:KR3a0099_WYG_018-24b>¶
曉之無祇歸小慧學無厭倦坐證長生¶
　榕壇問業為吾漳諸弟子講論而發夫子自壬申抵¶
　家諸弟子相從講論皆在浦之北山至甲戌夏始人¶
　郡就芝山之正學堂為講舍其條約見於篇端彚次¶
　成帙者凡十八卷憶乙亥十月十六日正㑹時環命¶
　初下報人至讙動城邑夫子方與諸弟子論文未輟¶
　閽者不敢以聞翌日諸公勸駕亦㑹歳暮夫子亦還¶
　山守墓未獲再證諸弟子所次問業已得十六七卷¶
<pb:KR3a0099_WYG_018-25a>¶
　二月九日為夫子誕辰諸弟子合前後問修二業請¶
　于宫庶蔣先生先生因就問業中拈出十八條推暢¶
　𤣥風以抒嘉祝乃復録師説彚於末卷以振諸篇坊¶
　實綱紀其事遂不揣載筆以托後乗云丙子夏門人¶
　吕士坊謹識¶
　¶
　¶
　¶
<pb:KR3a0099_WYG_018-25b>¶
　¶
　¶
　¶
　¶
　¶
　¶
　¶
　榕壇問業卷十八¶
